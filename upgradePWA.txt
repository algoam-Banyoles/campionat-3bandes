# UPGRADE: Ampliar PWA de billar per gestionar totes les competicions

## CONTEXT
Tinc l'app SvelteKit + Supabase que gestiona el campionat continu de rànquing. Vull ampliar-la per gestionar TOTES les competicions del club segons les noves normes aprovades.

## NORMES COMPLETES APROVADES

FOMENT MARTINENC - SECCIÓ DE BILLAR
Organització de campionats socials
________________________________________
Taula de contingut
1.	Objectiu
2.	Organització
3.	Temporada
4.	Tipus de competicions
5.	Inscripció
6.	Durada i desenvolupament
7.	La partida
8.	Col·laboració a l'arbitratge
9.	Rànquing i categories
10.	Trofeus
11.	Normes particulars de les competicions
12.	Distàncies
13.	Documentació dels campionats
14.	Annexes
________________________________________
1. Objectiu
L'organització de campionats té com principals objectius:
•	Desenvolupar els objectius fixats als Estatuts del Foment Martinenc
•	Promoure la relació personal entre els socis
•	Facilitar als socis l'accés a competicions d'acord amb el seu nivell de joc i a l'hora generar un estímul per millorar aquest nivell de joc
Per tant en conjunt, tot i reconeixent el seu caràcter competitiu, estaran més dirigits a l'estructuració de l'oci personal.
2. Organització
L'organització dels campionats correspon a la Junta Administrativa de la Secció (en endavant la Junta), d'acord amb el seu Reglament de Règim Interior.
La Junta sotmetrà aquestes normes per informació i comentaris, a la Assemblea de la Secció. No obstant correspon a la Junta la interpretació i aplicació d'aquestes normes.
3. Temporada
Les temporades seran per anys naturals de setembre a setembre.
4. Tipus de competicions
Es podrà organitzar qualsevol tipus de competició de billar que la Junta consideri oportú, però es prioritzarà la organització de:
•	Campionat social modalitat 3 bandes
•	Campionat social modalitat lliure
•	Campionat social modalitat a la banda
•	Competició de rànquing continu
Altres tipus de competicions, sense que suposin limitació, són:
•	Campionat de les Festes de Primavera
•	Hàndicap modalitat 3 bandes
•	...
5. Inscripció
Per inscriure's a qualsevol activitat és necessari ser soci de la secció i estar al corrent de pagaments.
La inscripció s'iniciarà normalment amb 15 dies d'antelació, amb la publicació al taulell d'anuncis de la secció del corresponent full, d'acord amb el model de l'annex 1.
En el moment de la inscripció s'indicaran les preferències del jugador quant a dies i hores de joc. Aquestes limitacions hauran de ser les mínimes, per facilitar la organització de les partides i per respecte a la resta de socis.
El soci haurà de preveure que en determinades ocasions no serà possible respectar aquestes limitacions, per exemple en situacions d'eliminatòries o altres que condicionin el desenvolupament o finalització del campionat, o bé per incompatibilitat de disponibilitat amb el contrincant.
La participació comportarà l'abonament d'una quota d'inscripció per col·laborar a les despeses del campionat, a excepció del Campionat de les Festes de Primavera del Foment que es celebra amb la jornada de portes obertes de la entitat que serà de participació gratuïta per a tots els socis.
Els campionats socials de lliure, banda i 3 bandes i la competició de les Festes de Primavera del Foment no tindran limitacions quant al nombre de jugadors inscrits. Pel cas del campionat hàndicap 3 bandes, per raons organitzatives, el nombre màxim de jugadors s'estableix en 32, per ordre d'inscripció. En cas de superar aquest número, es crearà una llista d'espera per ordre d'inscripció. Si hi ha alguna baixa abans de l'inici de la competició, els substituiran els jugadors de la llista d'espera per ordre.
Altres competicions que s'organitzin en el decurs de la temporada poden tenir limitacions de jugadors inscrits en funció de la finalitat i del calendari que s'estableixi per a la competició.
6. Durada i desenvolupament
Una setmana abans de l'inici de la competició es publicarà el calendari de totes les partides, d'acord amb el model de l'annex 2.
El calendari solaparà el desenvolupament de la competició de les diverses categories de manera que la competició de cada categoria tingui pràcticament la mateixa durada.
El jugador a qui no li sigui possible l'assistència a una partida serà responsable d'advertir al contrincant amb la màxima antelació possible i posar-se d'acord amb ell per jugar en una altra data i hora, que hi hagi una taula disponible. Aquesta informació la transmetran a la Junta d'immediat per tal de modificar la programació.
Excepte en els casos de força major, el jugador que no assisteixi a una partida i no hagi informat al seu contrincant se li assignaran 0 punts de la partida amb una mitjana particular de 0,000 (0 caramboles en 50 entrades). Al contrincant se li assignaran 2 punts de la partida sense mitjana particular (0 caramboles en 0 entrades).
Les incompareixences no comunicades es sancionaran de la següent manera:
•	PRIMERA incompareixença: Advertiment verbal o escrit per part de la Junta.
•	SEGONA incompareixença: Aplicació de la sanció esmentada anteriorment (0 punts amb mitjana 0,000).
•	TERCERA incompareixença: Desqualificació automàtica del jugador, quedant anul·lades totes les seves partides.
Les incompareixences justificades per motius mèdics urgents, laborals de força major o familiars greus no comptaran per aquestes sancions, sempre que es comuniquin tan aviat com sigui possible.
La durada variarà en funció del tipus de competició i el nombre de jugadors inscrits, i no serà normalment superior als tres mesos per les competicions principals (3 bandes, lliure i banda).
Aquestes competicions principals es desenvoluparan pel sistema de lliga, per afavorir el màxim de partides i la competició amb el màxim nombre de socis.
El nombre òptim de jugadors per categoria serà entre 8 i 12. S'afegiran les categories que s'escaiguin per mantenir sempre entre 8 i 12 jugadors per categoria.
En cas d'haver-hi menys de 8 inscrits en una modalitat, la Junta es reserva el dret a no organitzar la competició d'aquella modalitat per la temporada corresponent. Si es decideix mantenir-la, es limitarà el nombre de trofeus a un o dos en funció del número de jugadors, i es podrà establir la competició a doble volta.
Per raons organitzatives i per tal de complementar i/o equilibrar el nombre de jugadors en una categoria la Junta pot proposar que algun jugador amb un nivell de joc proper als límits establerts pugui pujar de categoria. En el cas que el jugador accepti la proposta, es considerarà que el jugador ha assolit la categoria a tots els efectes.
La retirada d'un jugador durant el campionat implicarà l'anul·lació de totes les partides que hagués jugat.
D'acord amb l'objectiu establert que el màxim nombre de socis pugui jugar cada dia, els socis que tinguin programada partida de campionat per un dia, aquell dia donaran prioritat als altres socis per jugar durant el dia.
7. La partida
Les partides es jugaran a les 18h i a les 19h de dilluns a divendres. La partida de les 19h es podrà demorar en funció de la durada de l'anterior, o bé podrà avançar-se si l'anterior finalitza i els jugadors volen iniciar-la.
Els jugadors podran acordar disputar la partida en un altre horari i dia de la setmana, però en aquest cas no disposaran de taula reservada a priori per poder-la disputar i s'hauran d'adaptar a les disposicions de les Normes d'ús de les taules.
La partida es jugarà d'acord amb els reglaments corresponents i les normes particulars establertes. Es procurarà que la partida sigui dirigida per un soci que actuarà com àrbitre principal i portarà el control del marcador. Un altre soci pot actuar com àrbitre auxiliar amb el control de l'acta. Aquest últim podrà intervenir en qualsevol decisió sobre el joc, si fos requerit per l'àrbitre principal.
La presència de l'àrbitre no és obligatòria per poder jugar la partida. En cas de no disposar d'àrbitre cada jugador cantarà les caramboles que vagi realitzant. Els jugadors portaran el control del marcador i al final de la partida elaboraran l'acta corresponent.
Al marcador figuraran els noms dels dos jugadors i es mantindran el silenci i el respecte adients.
De la partida s'aixecarà la corresponent Acta d'acord amb el model de l'annex 3, que se signarà i s'arxivarà, almenys durant la corrent temporada.
Al tauler d'anuncis s'exposarà el desenvolupament de la competició, amb els quadres corresponents.
8. Col·laboració a l'arbitratge
La participació en un campionat implica la col·laboració en l'arbitratge i anotació.
Per respecte a la resta de participants, cada jugador ha de procurar participar com a àrbitre o anotador en tantes partides com participi com jugador, dins de les limitacions particulars de cadascú.
9. Rànquing i categories
Cada temporada s'elaborarà un rànquing dels jugadors per cada una de les tres modalitats principals:
•	Lliure
•	Banda
•	3 bandes
Per l'elaboració d'aquest rànquing es considerarà la millor mitjana general de cada jugador dels darrers dos anys a la corresponent competició. En el cas que existissin vàries competicions similars en una mateixa temporada o diversos grups dins d'una mateixa competició, es considerarà la millor mitjana general d'entre totes elles.
Els socis que no tinguin mitjanes dels darrers dos anys, ja sigui per ser nous socis de la secció o per no haver disputat competicions en aquest període, jugaran a la categoria que fixi la Junta un cop avaluat el seu nivell de joc en la modalitat en la que s'hagi inscrit el jugador.
La categoria de cada jugador quedarà determinada per la seva posició en el rànquing i el nombre de categories que es disputin aquella temporada (que serà funció del nombre d'inscrits).
El rànquing de cada temporada es fa amb la millor de les mitjanes dels darrers dos anys. Si un jugador no juga durant dos anys però s'inscriu al campionat, la Junta decidirà a quina categoria jugarà el jugador.
10. Trofeus
Obtindran trofeu els tres primers classificats de cada categoria de les competicions:
•	Modalitat lliure
•	Modalitat a la banda
•	Modalitat 3 bandes
Sempre que el nombre de participants de la categoria sigui 6 o superior.
En el cas de la competició Hàndicap modalitat 3 bandes, tindran trofeu el primer i segon classificat, sempre que el nombre de participants sigui 8 o superior. En altres competicions es definiran particularment el nombre de trofeus.
11. Normes particulars de les competicions
S'utilitzaran les normes d'arbitratge de la federació, un resum de les diferències segons la modalitat es presenta a l'annex 4.
Lliure
A les partides de 1a categoria s'utilitzarà el racó petit, d'acord amb el que s'indica a l'annex 5.
12. Distàncies
Les partides de les competicions de Lliure, Banda i 3 Bandes, es jugaran a una distància de 50 entrades amb dret a contra sortida, excepte la modalitat de lliure de 1a categoria que tindrà un límit de 40 entrades amb dret a contra sortida, i a un número de caramboles segons la següent taula:
	LLIURE	BANDA	3 BANDES
1a	60	50	20
2a	50	40	15
3a	40	30	10
A la competició hàndicap 3 bandes es jugarà sense límit d'entrades i sense contra sortida. A cada jugador se li assignarà el nombre de caramboles a realitzar d'acord amb la seva darrera mitjana general registrada, essent el guanyador de cada enfrontament el jugador que arribi primer a la seva distància.
Les distàncies establertes en aquesta taula seran revisades i aprovades anualment en l'Assemblea de la Secció, tenint en compte les estadístiques i resultats de la temporada anterior.
13. Documentació dels campionats
Es mantindrà informació dels campionats, seguint com a referència aquest índex:
•	Classificació Temporada
•	Rànquing de la temporada
•	Campionats Lliure -- Banda -- 3 Bandes: 
o	Jugadors
o	Estadística
o	Classificació global
o	Taula 1a Categoria
o	Classificació 1a Categoria
o	Taula 2a Categoria
o	Classificació 2a Categoria
o	Taula 3a Categoria
o	Classificació 3a Categoria
•	Campionat Festes Primavera del Foment Martinenc
•	Trofeu Juny -- Hàndicap 3 bandes 
o	Jugadors
o	Quadres eliminatòries
o	Quarts de final, semifinals i final
14. Annexes
•	Annex 1. Model de full d'inscripció en campionats
•	Annex 2. Calendari de partides
•	Annex 3. Acta de partida
•	Annex 4. Diferències en les regles del joc
•	Annex 5. Utilització del racó petit
•	Annex 6. Normes del Campionat Continu de Rànquing Modalitat Tres Bandes
•	Annex 7. Normes del Torneig Hàndicap 3 Bandes
________________________________________
Annex 6. Normes del Campionat Continu de Rànquing Modalitat Tres Bandes
1. Objectiu del Rànquing
Aquest campionat té com a finalitat fomentar la competició i la millora contínua en la modalitat de billar a 3 bandes, mantenint un rànquing actiu limitat a 20 jugadors. L'objectiu és que aquest rànquing s'actualitzi de manera continua mitjançant reptes directes entre els jugadors.
2. Composició del Rànquing Inicial
•	Inscripció: Els 20 primers socis de la secció de billar que s'apuntin al full d'inscripció, que es penjarà al lloc habitual de la secció previ avís al grup de whatsapp, formaran el rànquing inicial.
•	Posicionament dins del rànquing:
o	Els jugadors s'ordenaran segons la seva darrera mitjana general (mínim 5 partides) coneguda, amb la millor mitjana en les posicions superiors.
o	Els jugadors que encara no tinguin mitjana assignada però hi vulguin participar ocuparan per defecte la posició 20ena, i en cas d'haver-n'hi més d'un, s'ordenaran d'acord amb l'ordre d'inscripció.
3. Modalitat de les Partides
•	Les partides es jugaran a 20 caramboles en un màxim de 50 entrades amb contrasortida.
•	En cas d'empat es disputarà un tie-break amb el procediment següent:
o	El jugador que hagi iniciat la partida té un torn de joc amb la posició inicial de sortida.
o	Quan aquest jugador falli, l'altre jugador tindrà també un torn amb la posició inicial de sortida.
o	Qui aconsegueixi més caramboles en el seu torn es proclama guanyador. Si hi ha empat, es repetirà el procediment fins a definir el guanyador.
•	De cada partida disputada s'aixecarà acta, que elaboraran i signaran els jugadors que l'hagin disputat d'acord amb el model que facilitarà la Junta de la Secció.
•	Per a disputar les partides es seguiran les disposicions de les Normes d'ús de les taules, és a dir: no hi haurà billars expressament reservats per a la disputa de partides d'aquest campionat.
•	Si en arribar l'hora de la partida hi ha més d'una taula disponible, el jugador reptador serà qui triarà la taula de joc.
4. Reptes i Canvis en el Rànquing
4.1. Reptes Normals
Aspecte	Norma	Exemple
Qui pot reptar a qui	Un jugador pot reptar a qualsevol altre situat fins a 2 posicions per sobre seu	Si ets el jugador en posició 6, pots reptar els jugadors de la posició 5 i 4
Unicitat de reptes	Cada jugador pot tenir un únic repte actiu a la vegada, ja sigui com a reptador o com reptat	
Reptes	El jugador que repta ha de comunicar al jugador reptat el desafiament i fer una proposta de dates (un mínim de 3 opcions) per a disputar-lo. També comunicarà la proposta a la Junta per tal que en pugui dur el registre corresponent	
Quan es pot reptar	No es pot reptar ni ser reptat si no ha passat un mínim de 7 dies des de la disputa del darrer repte. Només es podrà tornar a reptar de manera immediata si l'anterior repte ha estat refusat	
Acceptació del repte	El jugador reptat ha de comunicar que accepta o refusa el repte en un termini màxim de 7 dies des de la petició. Si accepta el repte, però cap de les dates proposades, podrà fer una contraproposta de dates	
Termini per jugar el repte	Els reptes s'han de disputar en un termini màxim de 7 dies des de l'acceptació	
Resultat del repte	Victòria del reptador: es produeix l'intercanvi directe de posicions entre el reptador i el reptat. Derrota del reptador: el rànquing es manté sense canvis	Si el jugador 6 reptava al jugador 4 i guanya, el jugador 6 passa a la posició 4 i el jugador 4 baixa a la posició 6. El jugador 5 manté la seva posició
Es recomana a tots els jugadors reptats i reptadors que minimitzin els temps d'acceptació o rebuig dels reptes així com la disputa dels mateixos.
4.2. Reptes d'Accés per a la Incorporació de Nous Jugadors
•	Inscripció en la Llista d'Espera: Els nous jugadors que desitgin participar s'inscriuran a la llista d'espera. Aquesta llista s'ordena per data de sol·licitud.
•	Mecanisme d'incorporació: A través de l'opció d'accés, el primer jugador pot reptar al jugador que ocupa la posició 20.
o	Si el jugador de la llista d'espera guanya, ingressa en la posició 20 i el jugador derrotat sortirà del rànquing passant a la darrera posició de la llista d'espera o sent donat de baixa.
o	Si el nou jugador perd, passa a ocupar el darrer lloc de la llista d'espera i podrà intentar-ho en oportunitats posteriors.
•	El primer jugador de la llista d'espera tindrà un termini màxim de 15 dies per reptar al jugador número 20 del rànquing. Passats aquests 15 dies, el jugador passarà a ocupar el darrer lloc de la llista d'espera.
•	Quan un jugador de la llista d'espera assoleixi la 20ena posició del rànquing, no podrà ser reptat per un altre jugador de la llista d'espera fins que hagi disputat com a mínim un repte amb un altre jugador del rànquing.
•	De la mateixa manera, si el jugador número 20 del rànquing és reptat per un jugador de la llista d'espera i guanya, no podrà ser reptat per un altre jugador de la llista d'espera fins que hagi disputat com a mínim un repte amb un altre jugador del rànquing.
•	Els terminis d'acceptació i terminis per jugar els reptes seran els mateixos que els de l'apartat 4.1.
5. Penalitzacions
•	Refús o incompareixença:
o	Si un jugador que ha estat desafiat no respon o refusa el repte sense una justificació vàlida dins del termini de 7 dies, es considerarà com a derrota per incompareixença.
o	Això implica que el reptador s'atorga la victòria i es realitza l'intercanvi directe de posicions.
o	El cas quedarà registrat en el "Registre de Reptes" com a derrota per incompareixença/refús.
o	En cas de ser refusat el jugador que ha proposat el repte pot tornar a reptar (a un nou jugador) sense necessitat d'esperar 7 dies des de la data del refús.
•	Per desacord en la data per disputar el repte:
o	Si els dos jugadors (reptat i reptador) no aconsegueixen consensuar una data per a la disputa del repte en els terminis establerts, tots dos jugadors perdran una posició en el rànquing.
o	Exemple: el jugador 5 repta al jugador 4 però no aconsegueixen acordar dates, el jugador 4 passarà a la posició 5, el jugador 5 a la posició 6 i el jugador 6 a la posició 4 del rànquing.
o	Aquesta norma té per objectiu incentivar la participació activa i evitar retards en l'actualització del rànquing.
6. Baixes i Gestió d'Inactivitat
•	Pre-inactivitat: Si un jugador no participa en cap repte durant 3 setmanes consecutives (exceptuant períodes de vacances o de tancament del Foment), se'l considerarà pre-inactiu:
o	Perdrà 5 posicions en el rànquing.
o	Els 5 jugadors que estiguin per sota seu en el rànquing ascendiran una posició.
o	Cas que en la pèrdua de posicions baixi més enllà de la 20ena posició passarà a la llista d'espera i la 20ena posició l'assolirà el 1r jugador de la llista d'espera.
•	Inactivitat: Si un jugador no participa en cap repte durant 6 setmanes consecutives, es considerarà inactiu:
o	Es donarà de baixa del campionat i en cas que hi vulgui tornar a participar haurà de seguir el procediment del punt 4.2.
o	Tots els jugadors que estiguin per sota seu en el rànquing ascendiran una posició. La 20ena posició l'assolirà el 1r jugador de la llista d'espera.
•	Baixa voluntària: En cas que un jugador decideixi abandonar el rànquing tots els jugadors que estiguin per sota seu en el rànquing ascendiran una posició. La 20ena posició l'assolirà el 1r jugador de la llista d'espera.
7. Registre i Supervisió
La Junta de la secció mantindrà un registre amb:
•	Rànquing Actiu: amb les 20 posicions.
•	Llista d'Espera: amb els nous jugadors.
•	Registre de Reptes: amb dades de cada repte (data, tipus, reptador, reptat, resultat, i observacions).
•	Historial de Partides: amb la traçabilitat dels canvis de posicions.
8. Modificacions en la reglamentació
La Junta de la secció podrà ajustar i/o modificar aquestes normes per tal de millorar la gestió del campionat així com fomentar una major participació de jugadors.
________________________________________
Annex 7. Normes del Torneig Hàndicap 3 Bandes
1. Objectiu i Caràcter del Torneig
El Torneig Hàndicap 3 Bandes té com a finalitat oferir una competició equilibrada on jugadors de diferents nivells puguin competir en igualtat de condicions mitjançant un sistema de distàncies diferenciades segons el nivell de joc de cada participant.
2. Inscripció i Participants
•	Nombre de participants: Màxim 32 jugadors per ordre d'inscripció.
•	Llista d'espera: En cas de superar els 32 participants, es crearà una llista d'espera per ordre d'inscripció. Si hi ha baixes abans de l'inici del torneig, els substituiran els jugadors de la llista d'espera per ordre.
•	Quota d'inscripció: 2€ per participant per col·laborar a les despeses del torneig.
•	Requisits: Ser soci de la secció i estar al corrent de pagaments.
3. Temporalització
•	Freqüència: Competició anual.
•	Època: Es disputa durant el mes de juny.
•	Horaris: Les partides es jugaran de dilluns a divendres no festius a les 18h i a les 19h.
•	Durada: El torneig es desenvoluparà durant el temps necessari per completar totes les eliminatòries.
4. Sistema de Competició
•	Format: Torneig d'eliminació directa amb doble eliminació (bracket de guanyadors i bracket de perdedors).
•	Emparellaments inicials: Per sorteig aleatori davant de tots els socis, sense cap tipus de restricció.
•	Desenvolupament: 
o	Tots els jugadors comencen al bracket de guanyadors.
o	Un jugador que perd una partida al bracket de guanyadors passa al bracket de perdedors.
o	Un jugador que perd una partida al bracket de perdedors queda eliminat del torneig.
•	Final: El campió ha de guanyar una final si ve del bracket de guanyadors, o dues finals consecutives si ve del bracket de perdedors.
5. Distàncies per Hàndicap
Les distàncies es determinaran segons la categoria del jugador en els campionats socials de la temporada corresponent:
Categoria	Distància
1a categoria	20 caramboles
2a categoria	15 caramboles
Resta de categories	10 caramboles
Jugadors nous (sense categoria)	Distància assignada per la Junta segons avaluació del nivell de joc
6. Modalitat de les Partides
•	Sistema actual: Partides sense límit d'entrades i sense dret a contrasortida. Guanya el jugador que arriba primer a la seva distància assignada.
•	Sistema en estudi: Partides amb límit d'entrades igual per a tots els participants. En aquest cas, guanyaria el jugador que aconseguís un major percentatge de caramboles respecte a les que havia de fer.
o	En cas d'empat en percentatge: Es disputarà un desempat on cada jugador tindrà una entrada alternativament. Guanya qui faci més caramboles en la seva entrada.
o	Si persisteix l'empat: Es repetirà el procediment tantes vegades com sigui necessari fins a desfer l'empat.
7. Organització de les Partides
•	Programació: Les partides es programaran seguint el desenvolupament dels brackets, respectant en la mesura del possible les preferències horàries dels participants.
•	Canvis de data: Els jugadors poden acordar disputar la partida en una data diferent de la programada, seguint les disposicions de les Normes d'ús de les taules.
•	Taules: No hi ha taules reservades específicament per al torneig. S'apliquen les Normes d'ús de les taules habituals.
8. Documentació
•	Actes: De cada partida s'aixecarà l'acta corresponent, que elaboraran i signaran els jugadors que l'hagin disputat, d'acord amb el model facilitat per la Junta.
•	Quadres: Es mantindran actualitzats els quadres dels brackets de guanyadors i perdedors al taulell d'anuncis.
9. Trofeus
•	Primer classificat: Campió del torneig.
•	Segon classificat: Jugador que perd la final.
•	Condició mínima: Mínim 8 participants inscrits per atorgar trofeus.
10. Sancions
S'aplicaran les mateixes sancions per incompareixença establertes a les normes generals dels campionats socials.
11. Modificacions
La Junta de la secció podrà:
•	Augmentar el nombre de participants si es desenvolupa un sistema de control adequat.
•	Implementar el sistema amb límit d'entrades quan es consideri oportú.
•	Ajustar les distàncies per categoria segons l'evolució del nivell de joc dels participants.
•	Modificar aquestes normes per millorar la gestió i participació del torneig.
________________________________________
Document revisat i actualitzat - Versió definitiva per aprovació


## DADES ADDICIONALS DISPONIBLES
- **Classificacions históiques:** 3 anys en Excel/Google Sheets (posicions finals)
- **Partides detallades:** 2 anys en Excel/Google Sheets (resultats partida a partida)  
- **Mitjanes històriques:** Ja les tens a la BD amb 22 anys de dades

## OBJECTIU
Planning detallat per ampliar l'app actual mantenint:
- Stack actual (SvelteKit + Supabase + Vercel)
- Funcionalitat existent del continu
- PWA installable

## COMPETICIONS A AFEGIR
1. **Campionats socials** (Lliure/Banda/3 Bandes) - Sistema lliga amb categories dinàmiques
2. **Torneig hàndicap** - Eliminatòries doble KO al juny
3. **Gestió unificada** de tots els campionats

## QUÈ NECESSITO
1. **Anàlisi:** Com modificar l'arquitectura actual mínimament
2. **BD Schema:** Extensions necesàries a Supabase 
3. **Roadmap:** Fases d'implementació realistes
4. **Components:** Quins reutilitzar vs nous
5. **Migració:** Com integrar dades dels Excel sense trencar res

## FUNCIONALITATS CLAU A AFEGIR
- Dashboard unificat per jugadors (totes les competicions)
- Sistema de categories automàtic (rànquing + 8-12 jugadors/categoria)
- Gestió d'inscripcions i calendaris
- Actes digitals per totes les modalitats
- Històrics i estadístiques avançades

## USUARIOS OBJETIVO
- **Jugadors:** Veure calendaris, rànquings, inscripcions, històrics
- **Junta:** Gestionar competicions, categories, inscripcions
- **Àrbitres:** Introduir resultats, veure actes

Pots començar analitzant l'estructura actual i proposar el pla d'upgrade més eficient?
